<!doctype html>

<html lang="en">
<head>
    <meta charset="utf-8">

    <title>La mia avventura fantasy</title>
</head>

<body>

    <h1>La mia avventura</h1>

    <img src="images/06.jpg" width="auto" height="400" />

    <h2>6</h2>
    <p>
        Come avevi giustamente previsto ci sono altri goblin attorno al campo che si stanno apprestando ad attaccare. Ti basta un grido di allarme e si scatena il putiferio.
    </p>

    <p>
        Il fulmine magico di Phaendar trapassa due di quegli stupidi esseri mentre sono ancora appostati dietro degli alberi, mentre Sagar si butta in mezzo al gruppo più consistente ridendo. In effetti i goblin ti fanno quasi pena: arrivano a malapena ai gomiti del gigante e i fendenti della sua spada da guerra tagliano teste come se si trattasse di erbaccia secca. Thastael è implacabile, non fai in tempo a preparati all'assalto di due goblin che li ritrovi a terra immobili stroncati dalle frecce elfiche.
    </p>

    <p>
        All'improvviso ti viene in mente Fay! Dove sarà?
    </p>

    <p>
        Ma non fai in tempo a preoccuparti che la vedi calma dietro a Phaendar con le mani protese verso di lui. Evidentemente lo sta schermando con una qualche aura di protezione, ed in effetti proprio in quel momento una freccia tirata da uno dei goblin saetta verso il mago e si sbriciola in aria prima di toccarlo. A Phaendar basta un gesto per liberarsi del goblin, che cade a terra negli spasmi di un altro fulmine.
    </p>

    <p>
        Vi ritrovate tutti accanto al fuoco. Sagar è riuscito non si sa come a preparare una cena deliziosa nonostante abbia passato metà del tempo a tagliare teste goblin. Dopo tutta questa attività ti godi il pasto e la notte di riposo. Il tuo turno di guardia è l'ultimo prima dell'alba e vedi il sole sorgere sulle Terre Aperte. Avete ancora alcuni giorni di cammino davanti a voi, quindi ti prepari a svegliare gli altri.
    </p>

    <p>INIZIA L'AVVENTURA!</p>

</body>

</html>
