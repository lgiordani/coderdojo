<!doctype html>

<html lang="en">
<head>
    <meta charset="utf-8">

    <title>La mia avventura</title>
</head>

<body>

    <h1>La mia avventura</h1>

    <img src="images/venice.jpg" width="auto" height="400" />

    <h2>1</h2>
    <p>
        Sei in una stanza di un albergo di Venezia e ti godi il panorama e la giornata soleggiata. In verità sei un po' preoccupato, sei qui da già tre giorni e non sei riuscito ancora a venire a capo dell'enigma della statua siriana. Ufficialmente sei qui per il convegno di egittologia, ovviamente, ma questa è solamente una copertura. Tutte le tracce che hai seguito negli ultimi mesi portano a Venezia e non potevi attendere oltre.
    </p>

    <p>
    	Da quando quella statua è stata ritrovata te ne sono successe di tutti i colori. Evidentemente quelli che pensavi fossero dei semplici scagnozzi di qualche ricco collezionista sono molto di più, sembrano degli agenti di qualche organizzazione, ma di cosa si tratti proprio non lo sai dire. Di sicuro è gente che ha notevoli mezzi economici e molti uomini, visto che sei stato seguito in Cile, in Austria, a Mosca e persino in Lapponia fin dentro quel vecchio deposito nazista dove hai rischiato di saltare per aria.
    </p>

    <p>
    	La statua. Di fattura stranissima, risalente ad un periodo assolutamente differente rispetto a tutti i manufatti ritrovati nello stesso scavo, fa pensare ad uno scherzo, se non fosse assolutamente autentica. E se non fosse per i segni che coincidono con quelli sulla mappa ritrovata nella chiesa di san Francesco a Santiago. E quello strano personaggio incontrato allo Stadtpark di Vienna... ti vengono ancora i brividi.
    </p>

    <p>
    	Devi riuscire a chiudere il cerchio con le informazioni che hai trovato nelle cronache di sant'Anselmo, prima che i tuoi nuovi amici ti trovino nuovamente, cosa che riusciranno sicuramente a fare, vista la precisione con cui sono riusciti a metterti i bastoni fra le ruote in ogni parte del globo.
    </p>

    <p>
    	Ricontrolla gli indizi.
    </p>

    <p>
    	Dai un'occhiata dalla finestra.
    </p>

</body>

</html>
