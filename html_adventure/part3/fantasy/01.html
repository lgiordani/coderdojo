<!doctype html>

<html lang="en">
<head>
    <meta charset="utf-8">

    <title>La mia avventura fantasy</title>
</head>

<body>

    <h1>La mia avventura</h1>

    <img src="images/01.jpg" width="auto" height="400" />

    <h2>1</h2>
    <p>
        Ti trovi in una piccola radura ai margini della Foresta di Wrik. State preparando il campo per la sosta notturna, e hai appena racimolato abbastanza legna da poter appiccare il fuoco alla città di Lan Thalor... Ah ah ah, non sarebbe male vedere tutti quei maledetti politicanti correre fuori dalle loro ville incendiate nel pieno della notte!
    </p>

    <p>
        Lasci da parte questo pensiero per concentrarti sul fuoco da campo, non vorresti mai che si propagasse realmente. Sarà una notte serena, e ne sei felice, anche se questo significa che potrebbero esserci in giro alcuni goblin in cerca di cibo. In fondo dormire sotto la pioggia ti mette veramente di cattivo umore. Finora, invece, è andato tutto abbastanza liscio, se si esclude quel problema con i mephit della polvere... il pensiero ti fa ancora ridere, anche se in quel momento ti era venuta un po' di preoccupazione. Ti stiracchi, mentre il fuoco prende vita e scoppietta allegramente. Non sei particolarmente stanco.
    </p>
    
    <p>
        I tuoi compagni stanno reggendo bene la marcia. Ovviamente Sagar non sente neppure la fatica, quando uno è abituato ad andare a letto con addosso tutto quel ferro ci vogliono ben più di 5 giorni di marcia nelle Terre Aperte per fiaccarlo. Phaendar e Thastael stanno ancora litigando... e dire che di solito sono i nani quelli che si impuntano. Ma si sa, gli elfi di città sono troppo nobili per i gusti degli elfi delle Terre Aperte, e Thastael è nato praticamente in sella ad un cavallo. Phaendar comunque è molto meno altezzoso di come voglia apparire, in realtà è un tipo pratico, svelto e ha un bel coraggio. I maghi come lui fanno presto a restarci secchi in una mischia, ma Phaendar ci si butta come se non aspettasse altro.
    </p>

    <p>
        Fay è quella che fa più fatica ovviamente. Chierico o no, è pur sempre una ragazza di 15 anni... eccola lì, nel buio appena dietro i cavalli; starà meditando per recuperare qualche incantesimo, oppure semplicemente riposando. L'aura di protezione contro il male e di invisibilità che ha mantenuto sul gruppo per tutto il giorno l'hanno stancata molto. Fayeth Edraele Jhaumrithe, Fay per i pochi amici, a 11 anni daceva già parte del Cerchio Ristretto, a 13 aveva già un seggio nel Sihor di Emberhorn. E hai promesso a suo padre di proteggerla per tutto il viaggio.
    </p>

</body>

</html>
