<!doctype html>

<html lang="en">
<head>
    <meta charset="utf-8">

    <title>La mia avventura fantasy</title>
</head>

<body>

    <h1>La mia avventura</h1>

    <h2>4</h2>
    <p>
        Nonostante tu sia un veterano di molti attacchi notturni preferisci non sfidare la sorte. Fai cenno a Thastael che ha finito di discutere con Phaendar e sta sistemando il suo arco. Senza dare alcun segno di sorpresa l'elfo incocca una delle sue temibili frecce e si prepara a coprirti le spalle.
    </p>

    <p>
        Avanzi nella boscaglia e d'improvviso un'ombra ti salta addosso dall'albero sopra di te! I tuoi riflessi non sono ancora così appannati da non riuscire a parare il colpo del goblin ed entrambi rotolate a terra, cercando di riguadagnare una posizione stabile. Il goblin è veloce, ti sei appena rialzato che ti è già addosso, mentre un'altro goblin ti attacca sulla destra.
    </p>

    <p>
        Passi facilmente la guardia del primo attaccante, affondandogli la lama nel corpo ed estraendola appena in tempo per parare il fendente del secondo goblin. In quel momento qualcosa ti passa rapidissimo a fianco all'orecchio destro, sfiorandoti. Abbassi lo sguardo sul secondo goblin, che non sembra abbia preso bene la faccenda della freccia elfica che gli trapassa il collo. Con la coda dell'occhio vedi Thastael che incocca un'altra freccia, per nulla turbato dal fatto di averti sfiorato con il mortale dardo. Sei certo che lo abbia fatto apposta, anche se non lo ammetterà mai.
    </p>

    <p>
        Due goblin sono troppo pochi per una banda di questi esseri, quindi ti appresti a fare un po' di pulizia prima di andare a dormire.
    </p>


</body>

</html>
