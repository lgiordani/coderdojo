<!doctype html>

<html lang="en">
<head>
    <meta charset="utf-8">

    <title>La mia avventura fantascientifica</title>
</head>

<body>

    <h1>La mia avventura</h1>

    <img src="images/01.jpg" width="auto" height="400" />

    <h2>1</h2>
    <p>
        Il rumore del motore a reazione ti sveglia di soprassalto. Nei primi istanti sei ancora confuso dal sogno che stavi facendo: eri tornato sulla Terra, con la tua famiglia, e stavi giocando nel prato con tua figlia, lontano da questa assurda guerra. In un attimo però il tuo addestramento prende il sopravvento e sei pronto. Tutti i sensori della tua armatura sono a posto, il tuo bolter d'assalto è carico e le mappe dalla base aliena sono a tua disposizione nel computer navigatore.
    </p>

    <p>
        Ripassi velocemente i dettagli della missione: penetrare nella base aliena per mettere fine al dominio di quelle schifose creature su questa zona del pianeta, ricca di Uridium. Uridium... il materiale più prezioso dell'intero universo, senza il quale i viaggi nell'iperspazio sarebbero impossibili. Senza Uridium l'universo tornerebbe ad essere silenzioso, con migliaia di sistemi solari totalmente isolati.
    </p>
    
    <p>
        I tuoi compagni sono pronti, Jay come al solito sta ascoltando musica da un vecchio apparecchio che risale a 200 anni prima che si chiamava Pod. Tecnologia pre-nanostrutture, un apparecchio grande come la mano di un bambino che al giorno d'oggi occuperebbe circa lo spazio di una briciola di pane. Il sergente Ross sta revisionando il suo set di coltelli. Una volta pensavi che fosse una sciocca, ma poi l'hai vista mentre li usava e si toglieva da situazioni in cui tu saresti morto prima ancora di renderti conto del pericolo. Da allora hai un profondo rispetto per questa donna silenziosa, ma attaccatissima ai compagni di squadra. Rek è quello che ti fa più preoccupare, alterna momenti di lucidità estrema a lunghe cadute nella sua depressione cronica. Temi che un giorno sarà sul campo di battaglia che si farà prendere dallo sconforto e si lascerà ammazzare. Un soldato così capace... con tutte quelle ombre nel passato...
    </p>

    <p>
        Ti scuoti da questi pensieri mentre vi avvicinate a volo radente alla zona dell'attacco.
    </p>

</body>

</html>
